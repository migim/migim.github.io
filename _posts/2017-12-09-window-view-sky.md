---
layout: post 
title: منظره زیبای پنجره‌ی من
cover: /assets/img/window-sky.jpg
feel: '334475'
feel-down: '061345'
feel-icon: '061345'
feel-icon-back: 'eee'
feet: '334475'
published: true
categories: [photo, nature]

---
آیا هر روز که بیدار می‌شوید به این نتیجه می‌رسید که دنیا چقدر زیباست. خب جواب این سوال بستگی به موارد مختلفی دارد. شما را نمی‌دانم اما من اولین کاری که بعد از بیدار شدن از خواب عجیبم می‌کنم سر زدن به کامپیوترم است. متعجب شدید؟ درست است، کامپیوتر من همچون شمشیر یک  شمشیرزن، جزوی از من است. اما پس پنجره و منظره زیبای آن چه شد؟
سوال خوبی بود. در حقیقت پنجره‌ای در کار نیست یک در است که به من مناظر زیبایی را نشان می‌دهد. مناظری همچون تصویر بالای صفحه که در کاور این صفحه قرار دادم. نمایی از رشته کوه زیبای البرز که در نشان سبز و زندگی مازندران که در این عکس نمایان نمی‌باشد به همراه برف‌های سفید آن، در لایه‌های چندگانه کوه‌ها و تپه‌های محو شده در هم خود را برای چشمانم می‌آرایند. نثر ادبی نیست، این توصیف من از منظره‌ی زیبای روبروی من است که هر روز به من ثابت می‌کند که چقدر می‌تواند دنیا زیبا باشد و چقدر دیدگاه من نسبت به آن متفاوت.
به یاد این قطعه از شعر سهراب افتادم که می‌گفت:

> چشم‌ها را باید شست  *** جور دیگر باید دید

> واژه ها را باید شست *** واژه باید خود باد، واژه باید خود باران باشد

> چتر ها را باید بست *** زیر باران باید رفت

![محو شدن کوه‌ها](/assets/img/mountain-layers.jpg)

یکی از بخش‌هایی که خیلی دوست دارم، میزکارم در کنار مرغ‌عشق‌هایم است. نمایی سبز از درختان پرتقال که در پیش‌زمینه منظره چشمانم و پرندگانم گوش‌هایم را نوازش می‌دهند. باید اعتراف کنم که زندگی خیلی مواقع می‌تواند بی‌اندازه لذت بخش باشد. خیلی مواقع زندگی را می‌توان ساخت و خوب به آن نگاه کرد.

![window prison](/assets/img/window-prison.jpg)

![آسمان زیبای پنجره](/assets/img/view-window.jpg)

![آخر الزمان](/assets/img/apocolypse-window.jpg)

منظره زیبای روبه‌روی من بسیار زیباست، اما آنچه که این زیبایی را در ذهن من تداعی می‌کند تفسیرگر نور چشمانم و دیدگاهم نسبت به موضوع است که آن را برایم زیبا می‌نماید. زیبایی با مقایسه به دست نمی‌آید، برخی مواقع به‌ دست می‌آید اما به قیمت خراب کردن مورد دیگر. بهتر است زیبا ببینیم هر چیز را به خاطر زیبایی خودش، نه به خاطر زیباتر بودن نسبت به مناظر و مکان‌های دیگر.